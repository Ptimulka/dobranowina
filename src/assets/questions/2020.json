{
  "livestreams": [
    {
      "date":"2020.01.13",
      "dateread":"13 stycznia",
      "link":"https://www.facebook.com/dobranowinanet/videos/649934049081060/",
      "questions": [
        {
          "question":"Co sądzisz o filmie \"Dwóch papieży\"?",
          "answer":"Jest dla mnie niedorzeczne sugerować że taki papież jak Benedykt XVI zmieniłby swoje cale zdanie ot tak, to dyskwalifikuje ten film. Nagle przestałby być ortodoksyjny, nagle po kilku rozmowach z innym teologiem? Ja nie wiem jak oni robią te filmy, mają chyba jakiś religijnych konsultantów, a nie sam reżyser robi od czapy? Czy oni nie widzą jak wygląda życie w Kościele, charakter tego typu ludzi w tak podeszłym wieku? Starych drzew się nie przesadza, jak się mówi. Myślę że zwłaszcza teologa w podeszłym wieku nie da się przesadzić, nie da się zmienić jego zdania. Wydaje mi się to bardzo nieprawdopodobne. Zwłaszcza że ostatnio ma się jakaś książka ukazać gdzie papież senior się wypowiada i chroni celibatu obowiązkowego dla księży. Czy przestał być tak tradycyjny?"
        },
        {
          "question":"Ekologizm?",
          "answer":"Owszem ale bez przesady, nie kosztem ludzi."
        },
        {
          "question":"Jak się bronić przed przekleństwem?",
          "answer":"Jeśli się jest w łasce uświęcającej, jeśli jesteś złączony z Chrystusem i trwasz z Nim, karmisz się Jego słowem, modlisz się itd. to przekleństwo nie ma mocy nad Tobą, żadne przekleństwo. Jest werset Prz 26,2, bardzo fajny werset poetycki: \"Jak wróbel, co ulatuje, jak jaskółka, co odfruwa, tak bezpodstawne przekleństwo nie dosięgnie celu\". Jakie przekleństwo jest bezpodstawne? Takie, które ma ciebie, chrześcijanina pozbawić radości, życia, zdrowia, finansów. Takie przekleństwo jest bezpodstawne ponieważ nie osiągnie celu. W filmie \"Misja\" jest rewelacyjna scena. Jeden Jezuita przychodzi do drugiego i chce zrobić taką odważną kontrowersyjną rzecz. Mówi: pobłogosław mnie ojcze. Drugi mu odpowiada: jeśli Bóg tobie pobłogosławi to moje błogosławieństwo jest ci w ogóle niepotrzebne. A jeśli Bóg nie pobłogosławi, to moje błogosławieństwo nic nie pomoże. Także bracie, jeśli Bóg ci błogosławi, żadne przekleństwo nie jestem w stanie ciebie zniszczyć."
        },
        {
          "question":"Co sądzisz o kandydaturze Szymona Hołowni na prezydenta?",
          "answer":"To jest dla mnie dziwne miejsce do rozmowy, bo staram się trzymać z daleka od polityki a być tylko teologiem, ewangelizatorem. A tutaj nagle teologia łączy się z polityką ponieważ pan Hołownia dużo się wypowiada w sprawach religijnych, teologicznych. A tutaj mowa o polityce... Wydaje mi się że dyskwalifikuje pana Hołownię mówienie o tym, że zwierzęta będą go sądzić na Sądzie Ostatecznym. Jest to dyskwalifikacja jego jako teologa ale czy to dyskwalifikuje go politycznie? Nie wiem."
        },
        {
          "question":"Czy dobrze rozumiem że Maryja byłaby ukamienowana gdyby Józef powiedział że nie jest ojcem poczętego dziecka?",
          "answer":"\"Gdy postanowił oddalić Maryję, to czy chciał jednocześnie oznajmić wszystkim, że jest to jego dziecko (żeby Maryja nie poniosła kary), i że nie chce tego dziecka przyjąć do siebie?\" Z tego co wiem Józef oddalając Maryję przyjąłby to dziecko, przyjąłby Jezusa jako swojego. To nie jest takie proste że on chciał ją potajemnie oddalić, że byłaby sama z dzieckiem i nikt by o niczym nie wiedział. Tak by nie mogło być, i tak by wszyscy wiedzieli o sytuacji. Józef oddalając Maryję jednocześnie akceptował że to dziecko jest jego, ale że nie chce żyć z Maryją. Tak chciał zrobić."
        },
        {
          "question":"Czy polecisz jakąś psychologiczną książkę?",
          "answer":"Ostatnio czytam Napoleona Hilla. I tutaj trzeba oczywiście zrobić szereg takich ostrzeżeń - proszę uważać na pana Napoleona, ponieważ pod koniec swojego życia napisał taką książkę, której jego rodzina nie chciała wydać, ukrywali ją. Bo ona ma tytuł \"Przechytrzyć diabła\" i on rozmawia z diabłem w tej książce, zwraca się do niego z szacunkiem. Niektórzy się śmieją, jak on ujarzmił diabła, skoro tak się zwracał, kto tu kogo ujarzmił? On też był przedstawicielem pozytywnego myślenia itd. Natomiast on pisze książki w taki sposób, co wydaje mi się oryginalne, że przedstawia dużo różnych inspirujących anegdot. Nie bawi się w statystyki, to jest człowiek, który powie ci jedną historię za drugą, prawdziwe historie o ludziach którzy byli w tragicznych sytuacjach ale w pewnym momencie coś przestawiło się w ich głowach i odnieśli sukces. O co mi chodzi? Nie trzeba tych anegdot interpretować tak samo jak on, można samemu. Sam zbiór anegdot jest bardzo inspirujący. Książka numer jeden którą bym polecał to jest \"Myśl i bogać się\" a na drugim miejscu \"Sukces - trzeba tylko chcieć\". Przestrzegam przed tymi książkami ale polecam jeśli ktoś się nie boi.Niektórzy do mnie mówią: \"Kogo ty czytasz? Tych pogan? Tych niewierzących?\" Pan Bóg nie potępia takiego podejścia, nawet błogosławi takim ludziom, przykładem jest Mojżesz. Najpierw sam się wszystkim zajmował i to nigdy nie działa. (Ja jestem trochę taki że zawsze sam bym się wszystkim zajął, dlatego byłem strasznym animatorem na oazie - bo nie byłem w stanie zapędzić mojej grupy do zmywania, wolałem sam). I kto przyszedł do Mojżesza i powiedział: ty nie dasz rady tak samemu, ustanów sobie ludzi, jednego nad każdym pokoleniem, niech oni tobie przekazują sprawy, których sami nie są w stanie rozwiązać. Kto mu to powiedział? Jego teść Jetro [zob. Wj 18,14]. Był kapłanem Madianitów, pogańskim kapłanem. A jednak przychodzi do zięcia i mówi mu, i rzeczywiście Mojżesz zaczął robić taką strukturę, która mu zaoszczędziła dużo czasu, wysiłku, nerwów. To był pomysł pogański, który Mojżesz wcielił w życie jeśli chodzi o budowanie Królestwa Bożego, o zarządzanie ludem Bożym - pomysł pogański przesiąkł całą strukturę Izraela. I Pan Bóg mówi - rewelacja! Od poganina, ale co to przeszkadza, pomysł był świetny! To że ktoś jest poganinem to nie znaczy że wszystkie pomysły ma złe.  "
        },
        {
          "question":"Zamierzam wrócić do KK <3 Jak przygotować się do spowiedzi po roku przerwy w życiu duchowym KK?",
          "answer":"Chyba kiedyś rozmawialiśmy na live, to byłeś ty? Ja ci wymieniałem plusy i minusy, niektórzy mi pisali że za łagodnie cię potraktowałem. Udało się - moje podejście nie było zbyt łagodne. Kochani, z miłością, z wszelką łagodnością! Cieszę się że to rozważasz! Spotkałem protestanta w sklepie który ogląda mnie i powiedział: \"Oglądamy cię, jedynego katolika, bo tylko ty tak podchodzisz do Pisma Świętego. Odeszliśmy z żoną trzy lata temu z Kościoła Katolickiego ale nie wiem czy źle czy dobrze zrobiliśmy\". Jeśli mnie oglądasz - nie patrzę na ciebie z góry, nie mówię że powinieneś wrócić i całować buty papieża. Są protestanci którzy się chwieją. Nie wszyscy są wojujący, niektórzy są jedną nogą tu inni tam. A twoje pytanie - jak przygotować się do spowiedzi po roku przerwy. Bracie, różne są metody rachunku sumienia. Nie wiem czy tutaj metoda jest jakaś inna. Ja mam taką metodę jeśli chodzi o rachunek sumienia, że przypominam sobie, żyję raczej według słów psalmisty Dawida, który mówi że \"Mój grzech jest zawsze przede mną\" [por. Ps 51,5]. Nie wiem czy to łaska czy wyczucie duchowe, natomiast nie jestem w stanie modlić się z zupełnym otwarciem, nie jestem w stanie nawiązać pełnego kontaktu z Bogiem, jeśli coś jest nie tak, a Duch mnie zawsze o tym poucza, bo \"grzech mój jest zawsze przede mną\". Ta dobra echa Dawida to jest zasada duchowości, zawsze jest grzech między Tobą a Bogiem. Jeśli czujesz że nie masz pełnej komunii z Bogiem, to  to od razu wypływa, powód tego. Tak czy nie? Mi tak się wydaje - Duch zawsze mi podsuwa co było złe. "
        },
        {
          "question":"Czy kapłan zbierając pieniążki do koszyka powinien dziękować słowem \"Bóg zapłać\"?",
          "answer":"Oczywiście, dlaczego nie?"
        },
        {
          "question":"Czy pożary w Australii to kara za grzechy?",
          "answer":"Wiem, że Tau zrobił filmik w którym tak mówi. Niektórzy łączą te fakty, niektórzy się oburzają że nie można takich faktów łączyć. Trudno mi stanąć po jednej albo drugiej stronie, bo kwestia nie jest taka oczywista. W Piśmie Świętym z jednej strony widzimy że po grzechach następują pewne nieszczęścia i czasem można powiedzieć że Bóg karze, czasem nie, to nie jest takie proste. Np. jest werset gdzie jest napisane żeby odwrócić się od grzechów po pojawisz się przed lekarzem. Bardzo ciekawe. Św. Paweł mówi w Liście do Koryntian, że grzech świętokradztwa, jeśli ktoś przyjmuje niegodnie Ciało Pańskie - to dlatego jest wśród was tyle chorych i słabych. A niektórzy nawet pomarli, ponieważ nie rozróżniacie Ciała Pańskiego od zwykłego chleba. Ciekawe. Więc Pan Bóg czasem karze za grzechy, natomiast jeśli chodzi o rzeczy typu kataklizmy żywiołowe, coś w ten deseń, to jest taka jedna sytuacja, gdzie uczniowie pytają Jezusa o tych, na których zawaliła się wieża w Siloam - czy oni byli winni? Jezus ucina tę dyskusję, mówi: nie zastanawiajcie się nad tym tylko się nawracajcie bo tak samo zginiecie [zob. Łk 13,4]. Jeśli się nie nawrócicie - nie chodzi o to, że wtedy spadnie na was kara za grzechy, przyjdzie jakiś kataklizm jeśli będziecie grzeszni, tylko Jezusowi chodzi o to, jaka śmierć będzie niespodziewana, nagła. Bo wg Nowego Testamentu ci, którzy żyją w zjednoczeniu z Jezusem Chrystusem będą przygotowani, oni nie żyją w ciemności a w świetle. Oni czytają znaki czasu, będą przygotowani. Koniec przyjdzie jak złodziej, natomiast ci którzy umieją czytać znaki czasu będą przygotowani. Czy uważam że pożary w Australii to kara za grzechy? I tak i nie. Grzechy ściągają przekleństwo na ziemię dlatego kobiety rodzą w bólu, mężczyźni pracują w pocie czoła, bo Adam i Ewa zgrzeszyli, grzech ściąga nieszczęście na człowieka. Natomiast jeśli chodzi o kataklizmy, nie można dochodzić do takich wniosków. "
        },
        {
          "question":"Stary różaniec, książeczki, można po prostu spalić?",
          "answer":"Zdaje się że tak."
        },
        {
          "question":"Dlaczego w rodowodzie Jezusa podaje się przodków Józefa skoro był tylko przyszywanym ojcem?",
          "answer":"\"Maryja była krewną Zachariasza, więc jest z rodu Lewiego a nie Dawida\". Jestem za młody żeby mieć wszystko w swojej głowie, ale wydaje mi się że św. Augustyn uważał, że to drugie drzewo, z Ewangelii Łukasza jest od Maryi, ale to pierwsze by było Józefa. Natomiast dla Żyda jest bardzo ważne kto wychowuje dziecko. Poza tym ta prawda jeszcze nie była uczniom aż tak znana - że Józef nie jest ojcem Jezusa, a prawdziwym ojcem jest Bóg Ojciec. Chodź z drugiej strony była znana ta prawda, bo były proroctwa że Mesjasz narodzi się z dziewicy. Przepraszam jeśli namieszałem. "
        },
        {
          "question":"Czego nowego nauczyło cię małżeństwo?",
          "answer":"Raz mówiłem o tym, jakie to jest ciekawe że od tej relacji nie da się uciec. To znaczy da się, ale jest to bardzo nieopłacalne. W sensie, jak miałem relację z rodzicami to jak byłem czasem wkurzony to mogłem się zamknąć w pokoju i nie było mnie, szedłem do szkoły i mnie nie było. Jak miałem złą relację z kolegami to mówiłem: \"Nie odzywam si do ciebie, nie gadam z tobą!\". Albo po prostu go unikałem. Ta relacja jest kompletnie inna. Relacja małżeńska jest niesamowita właśnie pod tym względem, że codziennie wieczorem kładziemy się do tego łóżka i albo pójdziemy naburmuszeni, co jest wbrew słowom świętego Pawła, który mówi zagniewanie nie może trwać dłużej niż do zachodu słońca [por. Ef 4,26]. Jest to też niezdrowe, obniża jakość snu. To jest dla mnie bardzo ciekawe - nie da się przed tą relacją uciec, trzeba ją ciągle na nowo - to nie jest przykry obowiązek, to jest fascynujące i warte wysiłku. Natomiast po drugie, dzisiaj słuchałem Tony'ego Robinsa. On mówi żeby podnieść swoje standardy. Czyli nie zgadzaj się na mniej. Każdy ma jakieś swoje standardy i  przeznacza na naukę, pracę, modlitwę średnio te samą ilość czasu. Dlaczego? Ponieważ masz takie standardy. Gdybyś się przyzwyczaił do wyższych - bo są ludzie którzy się modlą więcej i tacy którzy modlą się mniej, niektórzy mają wyższe standardy a inni niższe. Ciekawe jest jak niektórzy mówią by zmienić środowisko by zmienić nawyki. bardzo ciekawe jak taka zmiana środowiska, że zaczynasz mieszkać z kimś innym kto jest twoim współmałżonkiem, to też podnosi standardy, zmienia nawyki. I sprawia że nagle dajesz z siebie więcej i nawet nie wiesz skąd. Słyszałem że jak się ma dziecko to jeszcze bardziej w ten sposób to wygląda. [Dopowiedziane później] Miałem na myśli, że człowiek jest w stanie dużo więcej niż mu się wydaje. Chodzi mi o to, że prawdopodobnie spędzasz czas dużo bardziej produktywnie od kiedy pojawiło się twoje dziecko. Ponieważ inwestujesz masę czasu właśnie w to dziecko, żeby się zdrowo rozwijało. Wcześniej przeznaczałeś ten czas na inne rzeczy, prawdopodobnie nie aż tak produktywne jak to. I tylko o to mi chodzi. Te nowe okoliczności wymuszają w tobie jeszcze większe działanie niż było dotychczas - podwyższają twoje standardy. Nie jesteś w stanie dbać o swoje dziecko mniej bo to jest moralnie złe i wbrew twojej miłości i jeszcze jest nawet przestępstwem. "
        },
        {
          "question":"Skoro wszystko jest dla nas z góry zaplanowane, czy proszenie by coś się wydarzyło lub nie ma sens?",
          "answer":"To nie jest tak że wszystko jest dla nas z góry zaplanowane. Absolutnie nie. Modlitwa, nie wiem czy wszyscy sobie zdaję sprawę, modlitwa w Piśmie Świętym polega na tym że w pewnym sensie zmieniamy zdanie Pana Boga. W pewnym sensie. Bo są też dowody na to że tak naprawdę Pan Bóg nas tak przewyższa swoimi myślami, że my tak naprawdę modlimy się o to, co Bóg i tak chce wykonać, że na tym polega nasza modlitwa. Że najpierw powinniśmy szukać jaka jest wola Boga a potem się modlić by wykonał to co zamierza. Natomiast z drugiej strony są też takie historie, gdzie np Mojżesz rozmawia z Bogiem i Bóg mówi: mam już dość tego narodu, wytracę Izraela a z ciebie wyprowadzę nowy naród Mojżeszu. I Mojżesz mówi: nie nie możesz tego zrobić, przecież co Egipcjanie o tobie powiedzą. I na ten argument jest Bóg przekonany [zob. Wj 32,10-14]. No rzeczywiście co Egipcjanie powiedzą o mnie? I zmienił zdanie. To jest bardzo ciekawe, tak wygląda modlitwa Mojżesza, że Bóg zmienił zdanie. A być może miał to być tylko obraz Jezusa z Ojcem? Ale przecież nie jest tak że Jezus się za nas modli a Ojciec nas nienawidzi. Jezus przyszedł dlatego, że Bóg nas tak umiłował, że zesłał swego Syna [J 3,16] - złoty werset Biblii. Im więcej poznaję Pismo Świętej tym bardziej jest dla mnie ciekawe, że są wersety które mówią jedno i są wersety które mówią drugie . Trzeba z tego wszystkiego wybrać jakiś złoty środek. Z jednej strony możesz zmienić Boże zdanie i nie jest dla Ciebie nic zaplanowane, z drugiej powinieneś szukać woli Bożej i modlić się do Boga by tę swoją wolę wypełniał w twoim życiu. Bo z jednej strony jesteś zaproszony do tworzenia, planowania swojego własnego życia, z drugiej Bóg tak ciebie przewyższa że ty się tylko wygłupiasz udając że coś robisz, że masz jakąś wizję. "
        },
        {
          "question":"Czy katolik może stosować NPR przed urodzeniem pierwszego dziecka?",
          "answer":"Z tego co wiem to tak. Chociaż chyba neokatechumenat uważa że nie, że w ogóle ta metoda jest nie bardzo? Trochę się w ogóle zmienia nauczanie Kościoła odnośnie tego, także też trzeba być czujnym, patrz na jakie książki trafiasz, stare czy nowe. Kościół jest dynamiczny w tej kwestii."
        },
        {
          "question":"Jestem katolikiem ale ciężko mi zrozumieć wiele doktrynalnych kwestii.",
          "answer":"\"Począwszy od świętych po pojmowanie Mszy Świętej jako ofiary. Bliżej mi do protestantyzmu. Niektórzy mówią że się pogubiłem\". Bracie szukaj argumentów obu stron. Odnośnie rzeczy co do których masz wątpliwości są argumenty drugiej strony, mógłbym cię odnieść do amerykańskich stron, też polskich, są dyskusje w internecie między katolikami i protestantami. Nie wiem czemu mówisz o pojmowaniu Mszy Świętej jako ofiary. Niektórzy mówią, czasem tak jest w tekstach liturgicznych że powtarzamy najświętszą ofiarę, natomiast, to jest bez sensu, absolutnie tak nie jest, bo wg listu do Hebrajczyków, tylko raz Jezus Chrystus złożył siebie w ofierze. I według prawidłowej teologii która jest Kościołowi znana, przynajmniej tak się mówi pośród mądrych teologów katolickich, że my tylko uobecniamy najświętszą Ofiarę. Jakby łączymy się z nią duchowo natomiast jej absolutnie nie powtarzamy. Tego mnie też uczyli na katolickiej teologii. Wiec trzeba naprawdę badać jak jest i jak rzeczywiście jest, a nie tylko jak ktoś mówi, nawet nie jak mówią teksty liturgiczne, bo nawet one się mogą mylić!"
        },
        {
          "question":"Czemu w większości przypadków Eucharystia jest udzielana tylko pod jedną postacią?",
          "answer":"To jest długo historia z dalekiej przeszłości, że niektórych nie było stać na wino, więc podawali tylko chleb, Ciało Pańskie pod postacią chleba. Wtedy niektórzy mówili: to dostajemy tylko pół Jezusa! Kościół odpowiedział: nie pół Jezusa, bo w Chlebie jest cały Jezus. I w chlebie i w winie jest cały Jezus. I od tamtego czasu jakoś wszyscy stwierdzili, że możemy podawać sam chleb, chociaż nas stać na więcej. Też jestem za tym żeby było pod dwiema postaciami. "
        },
        {
          "question":"Czy to że nabrałem prawdziwej miłości do Pisma Świętego to dobrze czy źle?",
          "answer":"\"Bo jakby to się stało najcenniejsze co mam w życiu.\" Super! Wcześniej miałem dużo takich momentów podczas modlitwy, kiedy czułem że Duch przychodzi i mówi do mnie ze mam wstać i iść do roboty, bo za dużo czasu siedzę na linii\". Żołnierze, którzy mieli kontakt z dowództwem nie mogli się zachowywać w ten sposób, że siedzieliby na linii z generałem: \"no co tam jeszcze powiesz, a w domu wszyscy zdrowi panie generale?\" Jesteśmy na wojnie, taka jest prawda. Rano czytałem dzisiaj list do Efezjan, fragment o zbroi Bożej Tak naprawdę jesteśmy na wojnie. Jeśli łączymy się z Bogiem to w pewnym sensie oczywiście by podtrzymać z nim relacje, pogadać z nim jak z tata, ale tez jesteśmy na wojnie. Czasem nie dziwmy się że jednak czujemy żeby wziąć się do pracy. Ok modlisz się, natomiast masz dużo do zrobienia, idź. Działaj. I podejrzewam że niektórzy mogą się faktycznie za bardzo zatracić w czytaniu Pisma Świętego unikając w ten sposób pracy, obowiązków, wychodzenia do ludzi itd. Tak z jednej strony to jest jedna z najlepszych obsesji jakie można mieć, ale też trzeba uważać by nie przesadzić.  "
        },
        {
          "question":"Mam bardzo skrupulatne sumienie, które pierdoły uznaje za grzechy ciężkie",
          "answer":"To jest rzeczywiście problem, ale nie mam innego ratunku da ciebie jak czytanie Słowa Bożego zwłaszcza Nowego testamentu i wiara w to co jest napisane. "
        },
        {
          "question":"Co to znaczy dbać o Królestwo Boże i jego sprawiedliwość?",
          "answer":"Królestwo Boże to bardzo szeroki temat. Trudno mi by było powiedzieć, że chodzi w nim po prostu o ewangelizację, bo tak mogłoby się wydawać. Natomiast Jezus mówi w Ewangelii - uzdrawiajcie i mówcie: przybliżyło się do was Królestwo Boże [por. Łk 10,9] - łączy uzdrawianie z królestwem Bożym. Tak więc Królestwo Boże to jest rzeczywistość Boża na ziemi. Trzeba walczyć o budowanie Kościoła, ewangelizację, cuda, dary duchowe, trzeba budować samego siebie."
        },
        {
          "question":"Jaki to jest grzech lekki?",
          "answer":"Grzech ciężki to czyn zły, który dokonaliśmy dobrowolnie i świadomie. Więc jeśli świadomości było lub dobrowolności było dużo mniej to grzech ciężki może stać się grzechem lekkim. Natomiast jeśli na przykład jesteś człowiekiem wybuchowym, ale bardzo, tylko czasem się źle odezwiesz ale zaraz potem przeprosisz, to jest grzech lekki. Dlaczego? Bo nie do końca było to dobrowolne, po prostu masz taki odruch, że za głośno mówisz, zbyt agresywny, konfrontacyjny jesteś. Jeśli powiesz \"przepraszam zapędziłem się\" to jest grzech lekki. Czasem coś robisz i nie zdajesz sobie z tego sprawy. Z tego też się warto spowiadać. Spowiadamy się z czynów, warto spowiadać się z głównych wad czy słabości, niedoskonałości, obszarów do których wpuszczamy złego ducha, jak to mówi św. Paweł - nie mamy dawać przystępu diabłu [por. Ef 4:27]. Jeśli dajemy mu jakieś miejsce i on tam wchodzi to trzeba się z tego spowiadać."
        },
        {
          "question":"Czy 1Kor 5:1-13  mówi dosłownie żeby unikać osób które są chciwcami, pijakami itd?",
          "answer":"Złota zasada interpretowania Pisma Świętego to czytanie wszystkich wersetów w kontekście. Tutaj kluczowy jest werset 10. Św. Paweł im wcześniej pisał, żeby nie przebywali w towarzystwie rozpustników. Mówi jednak: \"Nie miałem jednak na myśli rozpustników tego świata w ogóle ani chciwców, ani też rabusiów czy bałwochwalców, ponieważ w tym wypadku musielibyście opuścić ten świat. Napisałem wam, abyście nie przebywali w towarzystwie takiego, który nazywa siebie bratem, a w rzeczywistości jest rozpustnikiem lub chciwcem, bałwochwalcą czy oszczercą, potwarcą lub pijakiem. Z takim człowiekiem nie należy wspólnie spożywać posiłków\". Tak, św. Paweł zaleca aby unikać takich ludzi, którzy uważają się za bardzo pobożnych a tacy nie są, tak naprawdę są pełni grzechu. Paweł nie mówi o wszystkich ludziach którzy są pijakami, tylko o takich którzy na zewnątrz robią z siebie świętoszków, a tak naprawdę nie są świeci, są grzeszni. Takich ludzi mamy unikać."
        },
        {
          "question":"Czy Bóg nie przyjął ofiary Kaina bo Kain czynił zło?",
          "answer":"To jest jedno wytłumaczenie. Drugie jest takie, w Nowym Testamencie napisano, że Abel złożył większą, bardziej wartościową ofiarę niż Kain, ponieważ Kain z płodów ziemi a Abel zwierzę. Kain prawdopodobnie dawał z tego co mu zbywało - Bóg nie przyjmuje takiej ofiary. To jest bardzo prawdopodobne wytłumaczenie. Bo Jezus siedział przed świątynią i patrzył jak ludzie wrzucali dary do skarbnicy. I kogo wychwalał - wdowę, bo wrzuciła wszystko co miała a inni to co im  zbywało [zob. Łk 21,1-4]. Bóg woli taką ofiarę. Spotykam się ciągle  w internecie z ludźmi, którzy mówią: no a Bóg się chyba z każdej modlitwy! Jak się pomodlę sekundę przy zmywaniu naczyń! Kochani nie. Jest taka granicą, którą możemy przekroczyć, dając Bogu zbyt mało i Bóg wtedy nie przyjmuje takiej ofiary, niestety. Także jeśli czasem wzywam do większej gorliwości, to nie dlatego że sobie tak wymyśliłem, że jestem tym zafascynowany, młody itd., tylko Pismo Święte wyraźnie na to zwraca uwagę, że ofiara którą składamy Bogu musi wartościowa. Nawet jest napisane że mamy złożyć ofiarę z siebie. Tak jak Jezus złożył z siebie ofiarę - mamy go naśladować. W liście do Efezjan, dzisiaj czytałem, jest o tym mowa, na początku piątego rozdziału: \"Naśladujcie Boga jako [Jego] dzieci umiłowane. Żyjcie w miłości, jak i Chrystus umiłował nas i wydał siebie samego za nas jako dar i ofiarę na wdzięczną wonność Bogu\". Jak możemy naśladować Boga? Żyjąc w miłości. Tak jak Jezus nas umiłował i oddał w ofierze, tak my mamy oddawać siebie w ofierze na wdzięczną wonność Bogu. I tutaj nie ma nic o spalaniu, natomiast odniesienie jest oczywiste. W Starym Testamencie palono ofiary i ten zapach jakby tych palonych ofiar był przyjemny dla boga, tak człowiek to sobie wyobrażał. I w Paweł mówi: tak Chrystus siebie wydał na wdzięczną wonność Bogu. bardzo wyraźne odniesienie do ofiary całopalenie i na taką ofiarę masz się oddać Bogu. Także to nie jest tak, ze Bóg się cieszy z każdego ochłapu, z każdej najmniejszej rzeczy, którą Mu tam rzucisz jak psu kostkę. Bóg nie da z siebie szydzić, Bóg nie godzi się na zbywanie Go, na lekceważenie. Jeśli dajesz Mu ofiarę musi być porządna. Jeśli chcesz mu dać ofiarę z siebie, musi być to ofiara całopalenia. Amen!"
        },
        {
          "question":"Co potop zmienił w historii ludzkości?",
          "answer":"\"W Arce przeżył tylko sprawiedliwy Noe a reszta złych ludzi została zabita przez wodę, pomimo to sytuacja za bardzo się nie zmieniła i grzech nadal w nas jest. Dlaczego Bóg dopiero po potopie stwierdza że wszyscy mają złe skłonności i że już nigdy nie będzie potopu. Czy to że Bóg zmienił zdanie nie sugeruje że nie znał przyszłości? Najpierw nie wyszedł projekt pod tytułem 'ziemia' a potem projekt 'potop' nie zrealizował swojego celu\". Rzeczywiście ten problem jest ciekawy. Niektórzy, protestanci zwłaszcza (bo w KK nie ma takiego nauczania) uważają, że ci, którzy zostali zabici w potopie, to byli ludzie, którzy zostali skażeni w jeszcze inny sposób niż duchowy, zostali skażeni w sposób genetyczny. Przez to, że wcześniej złe duchy miały dzieci z ludźmi. Jest to trochę abstrakcyjna interpretacja, natomiast jak się spojrzy na tekst w pewien sposób, rzeczywiście tekst zdaje się to sugerować, wręcz w Nowym Testamencie jest potem mowa o aniołach, które zostawiły swoje mieszkanie. \"Aniołów zaś, którzy nie zachowali swego pierwotnego stanu, lecz porzucili swoje mieszkanie, trzyma skrępowanych wiecznymi więzami w ciemnościach aż do sądu Wielkiego Dnia\" [J 1,6]. Także tu protestanci mówią niektórzy że jest mowa o Aniołach, którzy nie zachowali swojego pierwotnego stanu tylko się zmaterializowali, nie wiem czemu mieliby to robić, czemu Bóg miałby na to zezwolić. Natomiast to jest jedna z interpretacji, że to nagle miałoby sens, że ludzie którzy zginęli w potopie byli też wyniszczeni genetycznie, nie tylko duchowo. Nie wiem szczerze mówiąc co o tym myśleć do końca."
        },
        {
          "question":"Czy miewasz momenty, że spostrzegasz że sam dajesz Bogu za mało?",
          "answer":"Tak, nawet dzisiaj mam takie wrażenie, po dzisiejszym dniu tak myślę, ze dałem Bogu za mało, Duch mnie poucza w moim wnętrzu na ten temat. "
        },
        {
          "question":"Jaka może być prawda z teorią pustego piekła?",
          "answer":"Prawda jest zawarta w Słowie Bożym, że wielu ludzi idzie na zatracenie, jest mowa o ogniu wiecznym, który się nigdy nie skończy. Także nie wiem jakim cudem ludzie mówią o tym, że wszyscy będą zbawieni a niestety tacy są teologowie w Polsce i kaznodzieje, którzy za nimi idą i powtarzają ich słowa, niestety. "
        },
        {
          "question":"Czy można być pewnym że się będzie zbawionym?",
          "answer":"Myślę, że tak. Św. Paweł mów, że Jezus nas uwolnił nie tylko ze śmierci ale ze strachu przed nią, więc musi zakładać, że można być pewnym zbawienia. I św. Paweł mówił: z każdej ze stron dostrzegam nalegania, chciałbym być z moimi braćmi żeby im pomagać, ale chciałbym też pójść do nieba [por. Flp 1,23]. Czy to nie brzmi jak pewność zbawienia? Moim zdaniem tak. "
        },
        {
          "question":"Dlaczego Izraelici zabijali pogan, jeśli pogan nikt ich nie powiadomił o istnieniu Boga Izraelitów?",
          "answer":"Kogo nikt nie powiadomił? Oczywiście że wszyscy wiedzieli! Jeden ciekawy werset z Księgi Samuela. To jest jeden z najśmieszniejszych fragmentów. Filistyni zabierając Arkę Przymierza i mają jej dość bo są same nieszczęścia. W 6 rozdziale decydują się oddać Arkę i stwierdzili, że jeszcze dołożą do tego złota. Mówią tak: \"Dlaczegóż mielibyście zatwardzać serce wasze, jak zatwardzili serce Egipcjanie i faraon?\" Tak mówią między sobą Filistyni. To jest coś co powinniśmy sobie uświadomić raz na zawsze. To co się działo wśród Izraela, te wszystkie niesamowite cuda, zwłaszcza to co siedziało w Egipcie,  jakie plagi spadły na Egipt z tego powodu ze faraon nie chciał wypuścić Izraelitów od razu to się wszystko roznosiło, ludzie sobie o tym opowiadali i inne ludy o tym wiedziały. I Filistyni rozmawiali między sobą. Wtedy to się stało dla nich rzeczywiste - że rzeczywiście Bóg Jahwe istnieje i dlatego spadają na nich nieszczęścia, bo trzymają Arkę Przymierza, czyli obrazili tego Boga. Stwierdzają, że jeszcze dołożą złota. Ta więc jeśli Bóg z nami któż przeciwko nam!"
        }
      ]
    }
  ]
}
